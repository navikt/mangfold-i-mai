---
title: 'Om å finne flokken sin i gaming – hva definerer et verdifullt liv?'
speakers:
  - Robert Steen
video:
  youtube: https://www.youtube.com/watch?v=-he2wJkLjAo
---

Mats Steen led av en livstruende sykdom og var avhengig av assistanse til alle livets funksjoner. Han satt stort sett i kjellerleiligheten sin bak nedrullede gardiner og spilte data til langt på natt. Til foreldrenes store sorg isolerte han seg og ville ikke ut å treffe folk. Men da Mats døde 25 år gammel, tente venner over hele Europa lys for ham. Det ble en vekker for foreldrene. De visste ikke at Mats hadde hatt et rikt sosialt liv i gaming-verdenen. World of Warcraft-gruppa Starlight var Mats sitt nettverk, og hans avatarer Ibelin og Jerome gjorde alt det Mats ikke kunne: løpe, være et midtpunkt og bidra i andre menneskers liv. Mats fant og til og med kjærligheten her.

Dette innlegget er en historie som utfordrer oss på hva man definerer som et godt liv, om vennskap, om mestring, tilhørighet og kjærlighet uten fysiske grenser, og om foreldrerollen i en tid der mange ikke forstår hva barna deres egentlig holder på med.

Innlegget er en gjenpublisering av foredraget Robert Steen hold på SPOT-konferansen til Statped i 2021. Takk til Robert Steen og Statped for samarbeid.

Staped inviterer til neste SPOT-konferanse 26. og 27. oktober, som blir en fysisk konferanse på The Qube, Gardemoen. Program kommer til sommeren.