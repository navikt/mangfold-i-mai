---
title: 'Liten skrift, nedsatt syn, og «magiske forstørrelsesglass»'
event-date: '2024-05-15'
speakers:
  - name: Frode Eika Sandnes
    role: Professor og forsker i OsloMet
vimeo: 'https://vimeo.com/954354981/a5e4632dc6'
---

Vi med nedsatt syn må forstørre tekst i mange hverdagslige sammenhenger, blant annet på skolen, på butikken og på bussen. I dette innlegget vil jeg kort vise typiske problemstillinger som ofte dukker opp, demonstrere et sett med forstørrelsesprogrammer jeg har utviklet, og forklare hvordan de virker. Nettsider er et som regel greie å lese med innebygget forstørrelse fordi teksten tilpasser seg bredden i nettleseren ved hjelp av såkalt tekst-reflow. Da slipper vi å scrolle/panne i to retninger. Andre dokumenter, blant annet de fleste pdf-dokumenter, særlig skannede dokumenter, kan være svært kronglete å lese med forstørrelse. Jeg har alltid ønsket meg et smart forstørrelsesprogram som kan reflowe ALLE typer tekst. Jeg viser hvordan «forstørrelsesglasset» mitt kan reflowe skannede dokumenter, håndskrevne dokumenter og til og med tekst i bilder tatt med smarttelefon (for eksempel infoskriv på oppslagstavler).