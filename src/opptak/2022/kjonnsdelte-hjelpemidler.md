---
title: 'Kjønnsdelte hjelpemidler? Kartlegging av hjelpemidler til personer med nedsatt funksjonsevne'
speakers: 
  - Annette Solberg

youtube: https://www.youtube.com/watch?v=gqjpMScU7Ek
---

I 2017-2019 gjennomførte Likestillingssenteret i samarbeid med NAV styringsenheten og Østlandsforskning en studie om tildeling av hjelpemidler i Norge. Studien viste at det var store ulikheter mellom hva kvinner og menn mottar av hjelpemidler. Hovedtrekket var at kvinner fikk mest hjelpemidler for tilpassing av hjemmet, mens menn fikk mest hjelpemidler for å komme seg ut i samfunnet. Studien viste at det er utilsikta og ubevisst forskjellsbehandling på bakgrunn av kjønn, alder og bosted. Dette får konsekvenser for den enkelte og samfunnet. I foredraget vil du få vite mer om resultatene, men også få tips til verktøy vi har utviklet i samarbeid med NAV for å bli mer bevisst egne forventninger og holdninger.