---
layout: "event.html"
title: "Testfest"
speakers: [Mikael Snaprud]
summary: "Jo flere som deler jo flere kan delta – Testfester bringer brukere og utviklere sammen for inkluderende digitale tjenester"
privacy: public

location-type: hybrid
location-name: Fyrstikkalléen 1, Rom "Samfunnet" ved kantina
recorded: true
video-url: https://player.vimeo.com/video/954355137?h=3b89ea2f5a&badge=0&autopause=0&player_id=0&app_id=58479&texttrack=no

event-date: 2024-05-16T14:30
event-date-end: 2024-05-16T14:50
---

## Hva handler foredraget om?

EUs webdirektiv (WAD) pålegger offentlige nettsteder å ha en
funksjonalitet hvor brukerne kan melde fra om avvik fra universell
utforming. Selv om mange brukere opplever barrierer blir denne
funksjonaliteten sjelden benyttet.

Testfestprosjektet kan bidra til å løse problemet ved å bringe folk
sammen i en trivelig ramme for finne, forstå og fjerne feil på digitale
tjenester. Prosjektet skal også utvikle Testfestverktøyet for å gjøre
det enkelt å registrere tilbakemeldinger fra brukerne.

Testfestene samler Tjenesteeiere og mennesker med funksjonsnedsettelser
som kan teste utvalgte tjenester på ulike måter. Aktuelle verktøy kan
være ulike PCer, mobiler, leselister, skjermlesere,
skjermforstørrelsesprogramvare og øyesporingsutstyr. Testfestene har avdekket barrierer, og etablert innsikter som allerede
er omsatt til mer inkluderende digitale tjenester. For å legge tilrette for videre bruk av
forskningsresultatene, vil metode og programvare fra prosjektet bli
publisert under en åpen lisens.

Testfestprosjektet blir gjennomført med støtte fra UnIKT (Bufdir) i et
samarbeid med Tingtun, NR, Norges Blindeforbund og Hørselhemmedes
Landsforbund. Tjensteeierne som deltar er Arbeidstilsynet, Nasjonalt
Helsenett (NHN), Oslo Kommune, og Universitetet i Oslo.

## Hvem passer foredraget for?

Til deg som er interessert i å brukerteste.
