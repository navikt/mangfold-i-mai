---
layout: event
title: "Trening gir mening"
speakers: [Anne Grethe Solberg, Beitostølen Helsesportsenter, Knut Nystad, Bjørnar Erikstad, Håkon Gisholt]
summary: Hør om prosjekter og enkeltpersoner som bruker fysisk aktivitet til mestring, inkludering og som viser noen av de mange forutsetningene, preferansene og behovene vi skal ta høyde for i arbeidet vårt.
privacy: open
location-type: stream
location-name: Zoom-møte
location-link: https://nav-it.zoom.us/j/99036940078?pwd=M1NESVVWTCtJNnNRMjYrdTN1YlF1dz09
registration-link: https://forms.office.com/r/51yBUDTG5b?lang=nb-NO
event-date: 2022-05-09T12:00
event-date-end: 2022-05-09T15:00
---

Ikke gå glipp av dette seminaret med inspirerende og kreative foredragsholdere. Dette er personer som har bøttevis med pågangsmot. Hør om prosjekter og enkeltpersoner som bruker fysisk aktivitet til mestring, inkludering og som viser noen av de mange forutsetningene, preferansene og behovene vi skal ta høyde for i arbeidet vårt.


## Disse foredragene er for deg som
- vil høre noen  sterke historier om hvor mye det bor i oss mennesker
- vil få inspirasjon til kreativ inkludering
- vil få innsyn i hvilken påvirkning trening kan ha for enkeltmennesker med funksjonsnedsettelser

## Program

12:00 Norges kuleste dame med én arm; Anne Grethe Solberg

12:30 Beitostølen helsesportsenter

13:05 Like muligheter til å prestere; Knut Nystad og Bjørnar Erikstad (Stiftelsen VI)

13:30 Fra samfunnsbyrde til ressurspersoner

## Hva handler foredragene om?

For noen mennesker er trening en forutsetning for å fungere i dagliglivet. Andre må finne sine egne måter å gjøre ting på for å kunne drive med aktivitetene de har lyst til. Nedsatt funksjonsevne kan redusere valgfrihet og føre til blant annet depresjon. Fysisk aktivitet kan gjøre enorm forskjell for noen. På seminaret får du eksempler på disse forskjellene, og du får høre  historier du neppe kommer til å glemme.

### Anne Grethe Solberg 
Anne Grethe Solberg ble skutt av eksmannen sin i 2006. Først skjøt han henne i hofta og deretter i skuldra. Hun overlevde ved å spille død.

Anne Grethe vil fortelle hvordan hun har håndtert denne livskrisen og hva treningen har betydd for henne. Hun har en invaliditetsgrad på 70 prosent, men er allikevel mer aktiv enn de fleste av oss. Hun har akseptert sine begrensninger, satt seg mål og mobilisert kreftene sine.

### Beitostølen Helsesportsenter 
Beskrivelse kommer. 

### Stiftelsen VI
I dette foredraget vil Knut Nystad og Bjørnar Erikstad fra Stiftelsen VI gå inn på hvorfor stiftelsens samfunnsansvar er viktig, og hva som må gjøres for å skape varige endringer. 
### Knut Nystad
De som er interesserte i langrenn husker Knut Nystad som smøresjef (2006-2018). Oppturene var utvilsomt flest for Norges smøreteam. Noen få ganger gikk det imidlertid galt, for eksempel i Sortsji-OL i 2014. Nystad studerte og jobbet som trener i USA før han tok jobben som smøresjef, og nå er han daglig leder i Stiftelsen VI.
### Bjørnar Erikstad
Bjørnar Erikstad har TAR-syndrom - som vil si at han er født uten armer, med fingrene festet til skuldrene. Til tross for dette seiler han 2.4mR og er
flere ganger norgesmester, med medaljer fra både europamesterskap og sammenlagt verdenscup. Bjørnar brenner for å se muligheter i stedet for begrensninger og mener det er hva man gjør ut av sitt potensiale som betyr noe.

### Håkon Gisholt 
Gisholt har siden 2009 viet mye tid til å motivere synshemmede til et fysisk aktivt liv. Han mottok i 2017 pris som Årets ildsjel i Oslo idrettskrets, og mottok inkluderingsprisen for arbeidet med para-gruppen til Sportsklubben Vidar på Idrettsgallaen to år tidligere. 

I dette foredraget forteller Håkon og viser film fra et unikt samarbeidsprosjekt i både norsk og internasjonal sammenheng. Her møtes to samfunnsgrupper som kan stigmatiseres som samfunnsbyrder, men som gjennom dette samarbeidett viser seg å være store ressurser. Narkomane under behandling er ledsagere for synshemmede under ulike fysiske aktiviteter i naturen. Gjennom de siste 9 årene har Tyrili/Team RP i fellesskap mestret både turer til Galdhøpiggen, Tungtvannsekspedisjonsruten, raftet, rappellert, kjørt slalåm og mye mer. Du får en smakebit på en dokumentar, produsert for TV, som snart er ferdig.
