---
layout: event
title: "Trening gir mening"
speakers: [Anne Grethe Solberg, Beitostølen Helsesportsenter, Knut Nystad, Bjørnar Erikstad, Håkon Gisholt]
summary: Hør om prosjekter og enkeltpersoner som bruker fysisk aktivitet til mestring, inkludering og som viser noen av de mange forutsetningene, preferansene og behovene vi skal ta høyde for i arbeidet vårt.

privacy: public

location-type: stream
location-name: Zoom
location-link: https://nav-it.zoom.us/j/99036940078?pwd=M1NESVVWTCtJNnNRMjYrdTN1YlF1dz09
location-hybrid:

registration-link: https://forms.office.com/r/51yBUDTG5b?lang=nb-NO

event-date: 2022-05-09T12:00
event-date-end: 2022-05-09T15:00
ics: true
---

Ikke gå glipp av dette seminaret med inspirerende og kreative foredragsholdere. Dette er personer som har bøttevis med pågangsmot. Hør om prosjekter og enkeltpersoner som bruker fysisk aktivitet til mestring, inkludering og som viser noen av de mange forutsetningene, preferansene og behovene vi skal ta høyde for i arbeidet vårt.


## Disse foredragene er for deg som
- vil høre noen  sterke historier om hvor mye det bor i oss mennesker
- vil få inspirasjon til kreativ inkludering
- vil få innsyn i hvilken påvirkning trening kan ha for enkeltmennesker med funksjonsnedsettelser

## Program

12:00 Norges kuleste dame med én arm; Anne Grethe Solberg

12:30 Beitostølen helsesportsenter; Ingrid Aarstrand og Hilde Ingvaldsen

13:05 Like muligheter til å prestere; Knut Nystad og Bjørnar Erikstad (Stiftelsen VI)

13:30 Fra samfunnsbyrde til ressurspersoner; Håkon Gisholt

## Hva handler foredragene om?

For noen mennesker er trening en forutsetning for å fungere i dagliglivet. Andre må finne sine egne måter å gjøre ting på for å kunne drive med aktivitetene de har lyst til. Nedsatt funksjonsevne kan redusere valgfrihet og føre til blant annet depresjon. Fysisk aktivitet kan gjøre enorm forskjell for noen. På seminaret får du eksempler på disse forskjellene, og du får høre  historier du neppe kommer til å glemme.

### Anne Grethe Solberg 
Anne Grethe Solberg ble skutt av eksmannen sin i 2006. Først skjøt han henne i hofta og deretter i skuldra. Hun overlevde ved å spille død.

Anne Grethe vil fortelle hvordan hun har håndtert denne livskrisen og hva treningen har betydd for henne. Hun har en invaliditetsgrad på 70 prosent, men er allikevel mer aktiv enn de fleste av oss. Hun har akseptert sine begrensninger, satt seg mål og mobilisert kreftene sine.

### Beitostølen Helsesportsenter 
Beitostølen Helsesportsenter tilbyr re-/habilitering i gruppe for barn, unge og voksne med funksjonsnedsettelser. Senterets visjon er «aktivitet og deltagelse gjennom livet» og hovedvirkemidlet er tilpasset fysisk aktivitet. Aktivitetsutprøving og –tilpasning har ført til mange mestringsopplevelser blant senterets brukere. Det har ført til økt aktivitet og deltagelse for  brukerne i sitt lokalmiljø.
Foredragsholderne vil fortelle om eksempler på hvordan aktivitet blir tilrettelagt for at personer med ulike funksjonsnedsettelser skal ha bedre forutsetninger for å oppleve mestring. I en del tilfeller er tilpasning og bruk av aktivitetshjelpemidler en del av denne tilretteleggingen. Konkrete eksempler fra hverdagen på Helsesportsenteret vil bli presentert.  
### Ingrid Aarstrand
Ingrid Aarstrand er fysioterapeut og har flere års erfaring fra arbeid i et tverrfaglig barneteam på Helsesportsenteret. Hun har dermed mye erfaring med å tilrettelegge variert fysisk aktivitet for barn og unge med ulike funksjonsnedsettelser. Denne tilretteleggingen har både fokus på utvikling av individuelle ferdigheter og på hvordan barn og unge kan delta i samspill med andre.
### Hilde Ingvaldsen
Hilde Ingvaldsen er ergoterapeut og har lang erfaring med tilpasning og bruk av aktivitetshjelpemidler. Hun jobber i hovedsak med voksne brukere. Hun bidrar i prosessen fra det avdekkes behov for et aktivitetshjelpemiddel, og har ansvar for utprøvinger og søknadsprosesser med aktivitetshjelpemidler.

### Stiftelsen VI
I dette foredraget vil Knut Nystad og Bjørnar Erikstad fra Stiftelsen VI gå inn på hvorfor stiftelsens samfunnsansvar er viktig, og hva som må gjøres for å skape varige endringer. 
### Knut Nystad
De som er interesserte i langrenn husker Knut Nystad som smøresjef (2006-2018). Oppturene var utvilsomt flest for Norges smøreteam. Noen få ganger gikk det imidlertid galt, for eksempel i Sortsji-OL i 2014. Nystad studerte og jobbet som trener i USA før han tok jobben som smøresjef, og nå er han daglig leder i Stiftelsen VI.
### Bjørnar Erikstad
Bjørnar Erikstad har TAR-syndrom - som vil si at han er født uten armer, med fingrene festet til skuldrene. Til tross for dette seiler han 2.4mR og er
flere ganger norgesmester, med medaljer fra både europamesterskap og sammenlagt verdenscup. Bjørnar brenner for å se muligheter i stedet for begrensninger og mener det er hva man gjør ut av sitt potensiale som betyr noe.

### Håkon Gisholt 
Gisholt har siden 2009 viet mye tid til å motivere synshemmede til et fysisk aktivt liv. Han mottok i 2017 pris som Årets ildsjel i Oslo idrettskrets, og mottok inkluderingsprisen for arbeidet med para-gruppen til Sportsklubben Vidar på Idrettsgallaen to år tidligere.

Håkon skal fortelle om et unikt samarbeidsprosjekt i både norsk og internasjonal sammenheng. To grupper mennesker som kan stigmatiseres som samfunnsbyrder møtes, og det har vist seg hvor mye tæl og pågangsmot vi mennesker har. Narkomane under behandling er ledsagere for synshemmede under ulike fysiske aktiviteter i naturen. Gjennom de siste 9 årene har Tyrili/Team RP i fellesskap mestret både turer til Galdhøpiggen, Tungtvannsekspedisjonsruten, raftet, rappellert, kjørt slalåm og mye mer. Håkon viser oss også en smakebit på en dokumentar om prosjektet, produsert for TV, som snart er ferdig.
