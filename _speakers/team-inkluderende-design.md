---
layout: speaker
name: Team inkluderende design
image: 
summary: UU-entusiaster som jobber for å sikre inkludering og universell utforming i NAVs løsninger
---
Teamet for universell utforming og inkluderende design består av UU-entusiaster som jobber iherdig for å sikre inkludering og universell utforming i NAVs løsninger. Teammedlemmene har lang erfaring innen universell utforming, med forskjellige spesialiseringer – fra UU av kode over brukertesting med og uten hjelpemidler, strategisk UU-arbeid til optimalisering av løsninger for hjelpemidler som skjermlesere.

Organisatorisk er teamet et støtteteam i Designseksjonen i NAV IT. Hovedmålet er å legge til rette for at NAVs mer enn 100 utviklingsteam kan jobbe godt med universell utforming, og støtte dem ved praktiske spørsmål. Kursing og tjenester som brukes av mange team står i fokus - som Aksel, NAVs designsystem. Teamet jobber også med mange andre områder, som for eksempel anskaffelser, forskningsarbeid og samarbeid med andre etater.
